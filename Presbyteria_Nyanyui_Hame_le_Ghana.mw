'''Presbyteria Nyanyui Hame le Ghana''' enye Kristo subɔsubɔ hame ɖeka le [[Ghana]]. Amegeɖe ga yɔnae be "'''''E.P. Church'''''" elabena eƒe ŋkɔ le [[Eŋlisigbe]] me enye ''Evangelical Presbyterian Church''.

==Hamea ɖoɖo==
Hamea ƒe ɖoɖo dze egɔme kple Germania kristotɔwo si woyɔna be ''Norddeutsche Mission'' tso Bremen le [[Germany]] kple ''Basel Mission'' dɔwɔlawo. Ha eve siawo tso wode va Afrika va nɔ Mawunya dɔ wɔm le [[Eʋeawo]] dome tso ƒe 1847 me. 
Le [[Xexemeʋa gbãtɔ]] ŋɔli la, hame eve nɔ [[Eŋlisiawo]] te le ''[[Gold Coast]]'' eye hame adre nɔ Franseawo ƒe akpadzi le ''[[Togoland]]''. Ha gbãtɔ woɖo nɔ ''Mission Tɔve''.<ref>[http://www.reformiert-online.net/adressen/detail.php?lg=eng&id=13334 Eglise évangélique presbytérienne du Togo]  ''Address data base of Reformed churches and institutions.'' Reformed Online</ref> Le aʋa sia ƒe nuwuwu la, woma dukɔ evee. Ɣetoɖloƒe nɔ Eŋlisiawo te eye ɣedzeƒe lɔƒo nɔ Franseawo te. Wowɔ hameawo ƒe sinɔɖ gbãtɔ le Damɛ 1922 me. Togbɔ be woma Togo nyigba le ɣemaɣi gɔ̃ɔ̃ɔ hã la, wowɔ sinɔɖ la le Eʋe hamea katã nu.

Le ƒe 1923 me la, mawudɔwɔlawo tso [[Skotland]] va nɔ dɔwɔm le Eŋlisi Togo kpa dzi. Afisia ye zu [[Vɔlta nutome]] le Ghana fifia. Fransedodo hame nɔ Paris hamea te. Mama sia va li ke, eye hameawo va zu hame eve blibowo. Hame eveawo ga wɔna sewo ɖeka ŋudɔ. Wo ame eveawo kpea ƒe ene sia ene le sinɔɖ ɖeka ko vaseɖe fifia.<ref>[http://www.reformiert-online.net/adressen/detail.php?lg=eng&id=12200 Presbyteria Nyanyui Hame le Ghana] ''Address data base of Reformed churches and institutions.'' Reformed Online</ref>

==Hamea ƒe dɔwɔƒe gãtɔ==
Hamea ƒe dɔwɔƒe gãtɔ le [[Ho]], si nye Vɔlta nutome dugã la. Ame abe 600,000 ye le hamea me fifia eye ha 750 lɔƒo woɖo vadeɖe fifia. Nunɔla tsitsitɔ enye mɔɖeretɔ.<ref>[http://www.warc.ch/24gc/04.html Our hosts] World Alliance of Reformed Churches.</ref>

==Sukuwo==
Hamea ɖo sukuwo le Vɔlta nutoame zã. Suku ɖeka si xɔ ŋkɔ ntɔ enye Mawuli Secondary suku le Ho. Amesiwo ɖo suku sia enye Aƒetɔ kple Aƒenɔ Trost, amesiwo nye mawudɔwɔlawo tso ''United Church of Christ''.<ref name=gm>[http://www.globalministries.org/index.php?option=com_content&task=view&id=348&Itemid=28 General Ministries] Global Ministries (7 October 2005).</ref>

==Dɔyɔƒewo==
Dɔyɔƒewo hã le hamea si. Ɖeka enye Adidome Hospital.<ref name=gm/>

==Kristo hamewo si do ƒome kple E.P. Hamea==
*Eglise évangélique presbytérienne du Togo
*''[[:en:Lippische Landekirche]]''
*''[[:en:Church of Scotland|Church of Scotland]]''
*''[[:de:Bremische Evangelische Kirche|Bremische Evangelische Landeskirche|]]'' (''le Dzama Wikipiɖia la me'')
*''[[:en:United Reformed Church|United Reformed Church]]'' - Osɔfo ɖeka tsoa E. P. Hamea alo ''Presbyterian Church of Ghana'' vayi wɔa dɔ kpli wo ƒe ene sia ene.<ref>[http://www.urc.org.uk/our_work/committees/ecumenical/news/autmn_2001.htm United Reformed Church gbeƒãɖeɖewo]</ref>

==Hadedewo==
E. P. Hamea de ha kple Kristo habɔbɔwo le xexeame godoo. Wodemtɔao ɖewo wonye:
*''[[:en:Christian Council of Ghana|Christian Council of Ghana]]''
*''[[:en:World Alliance of Reformed Churches|World Alliance of Reformed Churches]]''
*''[[:en:World Reformed Communion|World Reformed Communion]]''

==Nyawo ƒe tsoƒe==
<references/>

==Nuxexlẽwo le teƒe bubuwo==
*[http://www.reformiert-online.net/adressen/detail.php?lg=eng&id=12200 Presbyteria Nyanyui Hame le Ghana] (''Eŋlisigbe me'')
*[http://www.reformiert-online.net/adressen/detail.php?lg=eng&id=13334 Eglise évangélique presbytérienne du Togo] (''Eŋlisigbe me'')
*[http://warc.jalb.de/warcajsp/church.jsp?news_id=19&navi=9&church=12200 Presbyteria Nyanyui Hame le Ghana ƒe nyaɖewo] (''Eŋlisigbe me'')
*[http://www.globalministries.org/index.php?option=com_content&task=view&id=348&Itemid=28 Global Ministries of the Christian Church (Disciples of Christ) and the United Church of Christ] (''Eŋlisigbe me'')
*[http://www.urc.org.uk/our_work/committees/ecumenical/news/autmn_2001.htm News from the Ecumenical Committee (United Reformed Church)] (''Eŋlisigbe me'')

[[Category:Kristo subɔsubɔ]]

[[de:Evangelical Presbyterian Church Ghana]]
[[en:Evangelical Presbyterian Church, Ghana]]
