[[File:Christus Ravenna Mosaic.jpg|thumb|175px|right|Yesu Kristo]]
'''Yesu''', amesi woga yɔna be '''Yesu Nazaret-tɔ''' la, enye ame si enye ame vevietɔwu na Kristotɔwo katã le xexeame godoo. Woga yɔnae be '''Yesu Kristo''' hã. Wotsɔ Yesu ŋkɔa tso [[Helagbe]] me Ίησους (''Iēsous''). [[Yudatɔ]]wo, si gbɔ ŋkɔ sia tso gbã la, yɔnae be יהושע (''Yehoshua'') alo ישוע (''Yeshua''). Kristo tso Helagbe Χριστός (''christós'') me. Esia tso [[Yudagbe]] משיח - (''machiakh'') alo [[Mesaya]], si gɔme enye "amesi wosi ami ɖe ta na".

Amesiwo dze Yesu [[Kristo]] Yome, xɔse ɖe eƒe nufiafiawo dzi kple nusiwo kata͂ woŋlɔ͂ɖi le [[Biblia]] me kuɖe eŋu kpakple amesiwo subɔa le habɔbɔ siwo ɖo xɔse siawo la ŋkɔe nye [[Krisotɔ]]wo. 

[[Kristotɔ]]wo xɔe se be : Yesu Kristo nye Mawu ŋusekatatɔ ƒevi. Èɖi tsò dziƒo va nɔ amegbetɔwo dome. Ènɔ anyigba dzi wɔ ƒe bla etɔ vɔetɔ. Ema yomela, eku eye wòɖii. Le ŋkeke etɔ megbe la, efɔ tso amekukuwo dome. Etrɔ yi dziƒo bɔbɔ nɔ anyi ɖe efofoa [[Yehowa]] ƒe ɖusi me. Àtrɔ ava àdrɔnʋɔnu amegbetɔwo katã ne fofoa ɖemɔ ne be woawɔ esia.

[[File:Gerard van Honthorst 002.jpg|thumb|left|Alẽkplɔlawo va Yesu gbɔ]]

[[Kristotɔwo]] xɔ edzi se be ne ame aɖe xɔ edzi se be Yesu Kristo ye nye Mawu ƒe tenuvi la, amema àxɔ agbemavɔ eye ne wogaku eye wòɖii hã la, ne Yesu [[Kristo]] trɔ va ko la, amema ànɔ agbemavɔ le anyigba dzi. Nusi wole be amegbetɔ nanya ye nye be Yesu Kristo ɖeka ye nye mɔla, nyaateƒe la kple agbela.

Nusiwo míenya tso Yesu ŋuti la tso [[Biblia]] la ƒe [[Nyanyuigbalẽ]] eneawo, si wo le [[Nubabla yeye]] la me. Ame geɖe siwo nyaa nu le Biblia la ŋuti, xɔ edzi se bena Yesu enye Yudatɔ, si tso [[Galelia]] la. Wo ga xɔe se hã bena eyae enye [[nufiala]], [[atikewɔla]] kple [[dɔyɔla]], amesi [[Yohannes Tsitadela]] la de tsi ta na, eye wo hee ɖe ati ŋu le [[Yerusalem]], le nunɔla [[Pontio Pilaté]] te.

Nusrɔla ʋea ɖewo hã gblɔna bena Yesu ɖeke menɔ anyi le xexeame akpɔ o.
 
[[Kristotɔ]]wo ƒe xɔse enye be Yesu enye Mesaya alo Xɔla si ƒe vava wogblɔ daɖi le [[Nubabla xoxo]] la me, eye bena éfɔ tso ku me le eƒe hehe ɖe ati ŋu megbe. Eƒe subɔlawo xɔe se be Yesu enye [[Mawu]], vi la ŋutɔ, si va be yea na ɖeɖe amegbetɔwo, eye yea he wo va ye gbɔe. Kristotɔwo ga xɔe se bena ɖetugbui leaƒe  ye dzii, eye eƒe agbe kple dɔwɔwɔwo katã na nyagblɔɖi siwo wogblɔ daɖi tso blema ke la, va eme. Wo ga xɔ edzi se bena Yesu ga trɔ yi dziƒo, eye wo gale tɔtrɔ ge ava anyigbaa dzi zi eveliae.

Mɔsilemtɔwo kpɔa Yesu abe [[nyagblɔɖila]]wo dometɔ ɖeka ene. Wo me xɔe abe [[Mawu]] ŋutɔ alo via ene o. Wo me xɔ edzi se bena wo he Yesu ɖe ati ŋu eye wo ku o. Wo lɔ̃ bena Yesu yi [[dziƒo]] eye wo le mɔkpɔm be aga trɔ ava ne xexeame yɔ fũ kple eƒe [[nuvɔ̃]]wo.

[[Category:Biblia]]
