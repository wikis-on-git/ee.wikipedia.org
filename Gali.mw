'''Gali''' enye nuɖuɖu si bɔ le [[Afrika]] ƒe ɣetoɖoƒe lɔƒo. Wotɔna gali tso [[agbeli]] me. 

==Gali tɔtɔ==
[[Image:Manihot esculenta dsc07325.jpg|thumb|agbeli si wotsɔ wɔa gali]]<!--nutata le afia-------------------------------------------------------->

Hafi woa tɔ gali la, wohona agbeli tso agble me. Wokpana  agbelia eye le eyome la, woklɔnae kple tsi bena ɖia katã na kɔ le eŋuti. Le esia megbe la, wolina agbelia vaseɖe esime wòa me. Le elili megbe la, wozia agbelia le kotokuwo me eye wodana kpewo ɖe kotokuawo dzi hena tsia fafia tso eme. Esia yina edzi abe ŋkeke eve lɔƒo eye le nuwuwua la, agbelia hã tsi.

Ne tsia vɔ le eme la, wo srana agbelia alebe wonɔna wuliwuli. Ne wowɔ esia vɔ la, wotɔna galia le gaze gã wo me le dzo dzi. Wometsɔna ami tɔnae o. Ne wòƒu nyuie la, ekema étɔ vɔ eye woateŋu adze ezãzã gɔme.

==Eɖuɖu==
Nuɖuɖu siwo tso gali me sɔgbɔ. Wodena gali tsi me kple sukli kple notsi. Esia wɔwɔ mesẽ kroa o eye tsidede gali bɔ le sukuwo me ŋutɔ le [[Ghana]] kple [[Nigeria]]. Bubu enye gali bublu kple atadi alo dzetsi eye woateŋu aɖui enumake. Wotɔna gali hã le ami me tsɔ wɔna nuɖuɖu vovovowoe abe [[agbeli kaklo]]. Wodena tsi dzodzoe gali hã eye woblunae le dzodzi abe akple ene. Nigeriatɔwo yɔnae be [[eba]]. Woɖuna esia kple dzetsi alo tsiƒoƒo.
[[Image:PeeledCassava.jpg|thumb|Agbeli kpakpa le tsi me.]]<!--nutata le afia---------------------------------------------------------------------->

==Aɖi si le agbeli me==
Aɖi si Eŋlisiawo yɔna be ''cyanide'' le agbeli me. Dɔlele si woyɔna be "''tropical ataxic neuropathy''" bɔ le afisiwo agbeliɖuɖu bɔ le.<ref>[http://www.ingentaconnect.com/content/tandf/cijf/2002/00000053/00000004/art00008    Loss of residual cyanogens in a cassava food during short-term storage] Onabolu A.O.; Oluwole O.S.A.; Bokanga M.. ''International Journal of Food Sciences and Nutrition'', Volume 53, Number 4, 1 July 2002 , pp. 343-349(7)</ref> Dɔlele sia naa amewo ƒe lãme gbana eye zɔzɔ kple tsitretsitsi sena ŋutɔ. Wokpɔ be ne wowɔ galia ŋudɔ nyuie la, aɖia geɖe doa tso eme eye mega nana dɔlele o.<ref>[http://diss.kib.ki.se/2001/91-628-4894-1/ Cassava processing, consumption and dietary cyanide exposure]  Onabolu, Adeyinka (7 september 2001) ''Doktorsavhandling vid Karolinska Institutet''</ref>

==Kpɔ esiawo hã==
[[eba]]

==Afisiwo wotsɔ nyawo tsoe==
<references/>

==Nuxexlẽwo le teƒe bubuwo==
*Nuŋɔŋlɔ bubuwo le gali ŋuti:
**[http://www.ghanaweb.com/GhanaHomePage/food/gari.html Ghanaweb] (''le Eŋlisigbe me'')
**[http://www.africanfoods.co.uk/garri.html Africanfoods] (''le Eŋlisigbe me'')

==Nuŋɔŋlɔ siawo ƒe tsoƒe==
*[[:en:Garri|Gali le Eŋlisi Wikipiɖia dzi]]

[[Category:Nuɖuɖuwo]]

[[en:Garri]]
[[ig:Gari]]
